# Projectopdracht

## Algemene info

De opdracht bestaat uit het maken van een fictieve webshop met 12 producten of diensten die vallen binnen jouw interesseveld. De webshop moet worden geschreven in **HTML5**, **CSS3** en **JavaScript**.

Je webshop zal 5 verschillende pagina's bevatten:

- **index.html** – De homepage van je website, inclusief een logo, sfeerbeeld, de 3 meest verkochte producten, een professionele foto van jezelf en een korte uitleg over jezelf in relatie tot jouw shop.

- **shop.html** – De overzichtspagina van alle 12 producten, met een titel, korte uitleg en bijbehorende foto voor elk product. Vanuit deze pagina link je door naar de detailpagina's van de producten. Deze pagina zal uiteindelijk ook een werkend winkelmandje moeten bevatten.

- **12 detailpagina's** – Wanneer een gebruiker op een product klikt, komt hij/zij op de detailpagina van het product terecht. Deze pagina's zijn op dezelfde manier opgebouwd en verschillen enkel qua content (tekst en afbeeldingen). Elke detailpagina bevat minimaal:
    - Een titel
    - Een lijst (bijvoorbeeld productspecificaties)
    - Een foto met de bronvermelding als bijschrift
    - Een sectie voor klantreviews
    - Een mogelijkheid om het product aan een wishlist toe te voegen.

- **contactpagina** – Een pagina met een contactformulier, waarmee de verkoper of webdesigner benaderd kan worden. Deze pagina bevat ook een kaart met een marker om de fysieke locatie van de webshop aan te geven.

## Presentatie

Tijdens de laatste twee lessen van het semester presenteer je je webshop en de bijbehorende code aan je medestudenten en de lector.

## Mobile-First

We werken volgens de **mobile-first** benadering. Dit betekent dat je de website in eerste instantie optimaliseert voor smartphones. In een latere fase (deelopdracht 3) zal de website verder geoptimaliseerd worden voor desktop en laptops.

## Gebruik van Afbeeldingen

Omdat mensen en bedrijven veel tijd en geld investeren in het maken van mooie foto's, zullen we nooit zomaar foto's van het internet gebruiken. Zorg ervoor dat je alleen **copyright-vrije** afbeeldingen gebruikt die je zelf hebt gemaakt of die je kunt vinden op platforms die afbeeldingen aanbieden met een vrije licentie (zoals Unsplash, Pexels, of Pixabay). Bovendien vermeld je altijd de bron in de figcaption van de afbeelding.

## Coding Guidelines

Zorg ervoor dat alle code die je schrijft voldoet aan de **coding guidelines** die zijn opgesteld voor deze opdracht.

Veel succes!
